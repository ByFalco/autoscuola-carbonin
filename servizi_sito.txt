Rinnovo patente
La patente di guida deve essere rinnovata a seconda della categoria posseduta e dell’età del conducente (la data di scadenza viene riportata sul documento stesso).
Il rinnovo consiste in una visita per l'accertamento dei requisiti: il medico è a disposizione comodamente nella nostra sede.
Vi invitiamo a contattarci per la disponibilità. 


Duplicati patente
E’ possibile richiedere il duplicato della patente per smarrimento, furto, danneggiamento, riclassificazione.
Corsi recupero punti patente/cqc
Se hai perso punti della patente a causa di infrazioni o incidenti puoi recuperarli frequentando i corsi per recupero di punti della patente direttamente presso la nostra sede: se possiedi le categorie A o B in 12 ore potrai recuperare fino a 6 punti, se possiedi una patente superiore in 18 ore potrai recuperarne fino a 9.


Se hai necessità di recuperare punti per la Carta di Qualificazione del Conducente (CQC) frequentando un corso di 20 ore potrai recuperare fino a 9 punti.


carta di Qualificazione del Conducente (cqc)
La CQC è la Carta di Qualificazione del Conducente e serve ad abilitare i conducenti alla guida professionale di veicoli per trasporto di persone e/o di merci. 
Per il primo rilascio è necessario frequentare un corso di formazione teorico/pratico alla fine del quale si dovrà sostenere un esame.
La CQC ha una validità di 5 anni e viene rinnovata periodicamente frequentando un corso teorico.


Rilascio della patente internazionale
La patente internazionale, o permesso internazionale di guida, è una traduzione ufficiale della patente italiana, necessaria per guidare all'estero, specialmente al di fuori dell'Unione Europea.
Non è un documento autonomo e va sempre esibito insieme alla patente italiana. La sua validità Non può superare quella della patente italiana e può variare da 1 a 3 anni a seconda della convenzione a cui aderisce il paese di destinazione. 


Rilascio e rinnovo carta Tachigrafica


Il rilascio e il rinnovo delle carte tachigrafiche, sia per i conducenti che per le aziende, avvengono presentando la modulistica e i pagamenti necessari presso le Camere di Commercio competenti.
Si consiglia di presentare la domanda di rinnovo almeno 15 giorni prima della scadenza per evitare interruzioni.
 CONVERSIONI PATENTI UE/ EXTRA UE
La conversione di una patente estera prevede la sostituzione del documento di guida con uno italiano ed è necessario nel momento in cui si acquisisce la residenza in Italia.
Chi ha una patente di guida comunitaria con la scadenza prevista dalle norme dell'Unione europea può circolare regolarmente fino alla data della scadenza.
Terminato il periodo di validità occorre convertire la patente estera presso un Ufficio della Motorizzazione Civile. 
Invece chi ha una patente comunitaria senza scadenza oppure con scadenza superiore a quanto previsto dalle norme dell'Unione europea deve convertire la patente estera dopo due anni dall’acquisizione della residenza nel nostro Paese. 


Per i titolari di una patente di guida non comunitaria è possibile guidare fino ad un anno dall’acquisizione della prima residenza in Italia, dopodiché è necessario effettuare la conversione del documento.
Ciò è possibile se lo Stato che ha rilasciato l’abilitazione alla guida ha sottoscritto accordi di reciprocità con l’Italia. 
Vi invitiamo a contattarci per conoscere gli accordi di reciprocità attualmente in vigore.